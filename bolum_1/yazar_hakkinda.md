# Yazar Hakkında

> [Buradan](https://github.com/vigo/ruby101-kitap/blob/master/yazar_hakkinda/README.md) alıntılanmıştır.

1972’de İstanbul’da doğdum. Rahmetli anne-annem’in satın aldığı 
[Commodore 16][link-C16] ile bilgisayarı hayatımı değiştirdi. Uzun yıllar 
[Commodore 64][link-C64] ve [Amiga][link-AMIGA] kullandım. İnternetin, 
Google'ın ve Stackoverflow'un olmadığı bir dünyada [Assembly][link-assembly] 
dili ile **code** yazdım.

1990'ların başında, televizyonlarda fırtına gibi esen [Dinozorus][link-dinozorus], 
Küp Küp, Sokak Dövüşcüsü gibi oyunları Amiga platformunda kodlamıştım. 1997'nin 
ortalarına kadar Amiga ile devam ettim hayatıma. 1998-2007 arasında Windows/PC 
kullanmak zorunda kaldım. [Asp 3.0][link-asp] ile başlayan web programlama 
maceram, sırasıyla **JavaScript**, **Php**, **Perl**, **Python** ve son olarak 
**Ruby** ile devam etmekte.

2003 yılında evlendim, 2011’de dünyanın en güzel hediyesini verdi eşim. 
Kızım **Ezel** dünyaya geldi! Bazen beraber Amiga'da oyun oynuyoruz :)

Uzun yıllar [İstanbul Bilgi Üniversitesi][link-bilgi]’nde çalıştıktan sonra 
2013’te [webBox.io][link-webbox] şirketini kurdum. [Kod.io 2013](http://kod.io), 
[Kod.io 2014](http://linz.kod.io), [Codefront.io](http://codefront.io), 
[Jsist 2014](http://jsist.org) gibi konferanslar düzenledik. 

[Failconf](http://failconf.io), [Hack-ing](http://hack-ing.io) gibi 
organizasyonlar ve çeşitli meetup’lar yaptık. Ocak 2015’de webBox.io’nun
faaliyetlerini bitirdik. Mayıs 2015’ten beri tekrar eski görevime, 
İstanbul Bilgi Üniversitesi’ne geri döndüm.

Halen, büyük bir heyecanla, **Amiga** ve **Commodore 64** makine dili 
programlama ile uğraşıyorum. Sizlere de tavsiye ederim :)

[link-C16]:       http://en.wikipedia.org/wiki/Commodore_16
[link-C64]:       http://en.wikipedia.org/wiki/Commodore_64
[link-AMIGA]:     http://en.wikipedia.org/wiki/Amiga
[link-assembly]:  http://en.wikipedia.org/wiki/Assembly_language
[link-dinozorus]: https://github.com/vigo/dinozorus
[link-asp]:       http://en.wikipedia.org/wiki/Active_Server_Pages
[link-bilgi]:     http://bilgi.edu.tr
[link-webbox]:    http://webbox.io